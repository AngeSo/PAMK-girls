# PAMK girls - Έξυπνο ρομπότ για τη Βιο-οικονομία
Αποθετήριο της ομάδας STEM (PAMK) girls για στην συμμετοχή στον Διαγωνισμό  Ανοιχτών Τεχνολογιών
Tο παρόν έργο αφορά στη δημιουργία μίας εκπαιδευτικής εφαρμογής STEΑM για τις τάξεις του Δημοτικού. 
Η ιδέα
H ομάδα PAMK girls αποφάσισε να δημιουργήσει ένα “Ρομπότ, βοηθό δασκάλου”, το PAMK robot, για να βοηθήσει τις μαθήτριες και τους μαθητές να μάθουν με διασκεδαστικό τρόπο τι είναι η Βιοοικονομία και για ποιους λόγους είναι τόσο σημαντική για τις ζωές μας αλλά και για το περιβάλλον!
Το PAMK robot έχει σώμα αλλά και λογισμικό για να μπορεί να εκτελεί διάφορες λειτουργίες! Στο σώμα του έχει μηχανισμούς για να μπορεί να μετακινείται (ρόδες), να περιστρέφεται και να κουνά τα χέρια του. Διαθέτει ενσωματωμένη οθόνη για να προβάλλει την εφαρμογή “Βιο-οικονομία”, όπου οι χρήστες μπορούν να παίξουν διαδραστικά παιχνίδια και να παρακολουθήσουν εκπαιδευτικά videos.
Επίσης, διαθέτει πλακέτα microbit (ενσωματωμένη στο κεφάλι), η οποία χρησιμοποιείται σε αυτοματισμούς θερμοκρασίας και φωτεινότητας.
Εάν η φωτεινότητα στο περιβάλλον του PAMK robot είναι αυξημένη, το PAMK robot ενεργοποιείται και στην οθόνη του microbit εμφανίζεται η ένδειξη "μεγάλη καρδιά". Στην αντίθετη περίπτωση, το PAMK robot απενεργοποιείται και στην οθόνη του microbit εμφανίζεται η ένδειξη "μικρή καρδιά".
Εάν η θερμοκρασία στο περιβάλλον του PAMK robot είναι αυξημένη, στην οθόνη του microbit εμφανίζεται η ένδειξη “ΖΕΣΤΗ”. Στην αντίθετη περίπτωση, το PAMK robot απενεργοποιείται και στην οθόνη του microbit εμφανίζεται η ένδειξη “ΚΡΥΟ”.
Το PAMK robot δίνει τη δυνατότητα στους χρήστες του, δηλαδή στις μαθήτριες, στους μαθητές και στους εκπαιδευτικούς τους, να επέμβουν τόσο στα κατασκευαστικά και μηχανικά μέρη του (hardware) όσο και στο λογισμικό του (software). Τα παιδιά και ο/η εκπαιδευτικός μπορούν να συνεργαστούν για να δημιουργήσουν το δικό τους PAMK robot! Συγκεκριμένα, μπορούν να σχεδιάσουν και να κατασκευάσουν με διαφορετικό τρόπο και διαφορετικά υλικά το σώμα του ρομπότ. Μπορούν, επίσης, να τροποποιήσουν ή/και εμπλουτίσουν το πρόγραμμα του ρομπότ με περισσότερες λειτουργίες, πληροφοριές, γραφικά και αυτοματισμούς.
Για την παρουσίαση του πρότυπου μοντέλου (μακέτα) μπορούν να χρησιμοποιούν:
- Ποικίλα οικοδομικά υλικά, όπω μακετόχαρτα, ξυλάκια, δομικά στοιχεία lego klp
- Μοτέρ
- Αισθητήρες και πλακέτα microbit
